# Βιογραφία του Daniel Sandin

Εφόσον έχω πραγματοποιήσει μία μελέτη περίπτωσης για τη χρήση των VR headsets στην εκπαιδευτική διαδικασία και έχοντας αναφέρει αρκετά πράγματα που σχετίζονται με αυτά και την εκπαίδευση, αποφάσισα να πραγματοποιήσω μία έρευνα για τα εμπλεκόμενα άτομα τα οποία έχουν συμβάλλει στην ιστορία των γραφικών, σε έναν εικονικό κόσμο, και πως το έργο τους έχει συμβάλει στην μέχρι στιγμής εξέλιξη της VR διάδρασης.

Κατόπιν έρευνας, μου κίνησε ιδιαίτερα το ενδιαφέρον δύο επιστημόνων οι οποίοι έχουν κοινό κλάδο ενασχόλησης, αυτή των computer graphics, animations και video. Πρόκειται για τους Daniel J. Sandin και Thomas A. DeFanti. Για την παρούσα βιογραφία αποφάσισα να ασχοληθώ με τα επιτεύγματα του Daniel J. Sandin.

Αρχικά, ο Daniel J. Sandin είναι ένας διεθνώς αναγνωρισμένος πρωτοποριακός επιστήμονας στην ψηφιακή τέχνη, στην οπτικοποίηση και στα γραφικά των υπολογιστών. Μέχρι και σήμερα εργάζεται σαν καθηγητής στο Πανεπιστήμιο του Illinois στο Chicago. Έχει συμβάλλει σε αρκετά έργα τα οποία σχετίζονται με την ψηφιακή οπτικοποίηση και οτιδήποτε σχετίζεται με τα γραφικά σε έναν εικονικό κόσμο. Μερικά από αυτά και κατά την γνώμη μου τα πιο σημαντικά είναι το Sandin Image Processor, ένας αναλογικό υπολογιστής ο οποίος το άσπρο και το μαύρο σήμα μίας εικόνας για να δημιουργήσει ένα frame.

Τα PHSColograms τα οποία είναι ουσιαστικά εικόνες, τοποθετημένες ώστε να μοιάζουν με ολογράμματα. Αν και την περίοδο στην οποία είχαν κατασκευαστεί για πρώτη φορά δεν υποστήριζαν την χρήση πολλών εικόνων, πλέον η αναπαράστασή τους γίνεται με πολλαπλές εικόνες. Έχοντας προσφέρει βοήθεια και λύσεις σε κλάδους όπως η βιολογία για την αναπαράσταση ιών, αλλά και σε κλάδους όπως αυτοί της τέχνης. Πλέον, τα PHSColograms βρίσκονται και σε διάφορα μουσεία.

Είναι σίγουρο, πως ο Daniel J. Sandin, δεν αποτελεί έναν επιστήμονα ο οποίος συσχετίζεται τόσο με την διάδραση με τους υπολογιστές, αλλά αποφάσισα να συντάξω την βιογραφία του γιατί, όπως προανέφερα, έχω πραγματοποιήσει μελέτη περίπτωσης για τα VR headsets και ο Daniel J. Sandin, το 1977 δημιούργησε μία πρωτοποριακή συσκευή το Sayre Glove.

Το Sayre Glove, πήρε το όνομά του από τον Rich Sayre ο οποίος αρχικά το είχε σκεφτεί σαν ιδέα και για να τιμηθεί η ιδέα του, έλαβε και το όνομά του. Ο Daniel J. Sandin, αξίζει να σημειωθεί ότι στο παρόν project δεν δούλεψε μόνος του, αλλά και με τον Thomas A. DeFanti, ο οποίος έχει αναφερθεί προηγουμένως.

Προχωρώντας με το Sayre Glove, ήταν ουσιαστικά μία συσκευή η οποία μπορούσε να φορεθεί στο χέρι. Διέθετε επάνω στα δάχτυλα εύκαμπτους μικρούς σωλήνες οι οποίοι στο ύψος των άκρων των δαχτύλων είχαν μία πηγή φωτός και στην αρχή των δαχτύλων είχαν κάτι που έμοιαζε με τα σημερινά φωτοκύτταρα. Όταν λοιπόν, γινόταν κίνηση που λύγιζε τους σωλήνες, για παράδειγμα η καμπύλη των δαχτύλων, η ποσότητα του φωτός που λάμβαναν τα φωτοκύτταρα περιοριζότανε. Με αυτόν τον τρόπο, δινόταν σήμα ότι έχει πραγματοποιηθεί κίνηση.

Το Sayre Glove και επομένως η αιτιολόγηση που επέλεξα την συγκεκριμένη βιογραφία για τον συγκεκριμένο επιστήμονα, μου κίνησε το ενδιαφέρον για δύο βασικούς λόγους. Ο πρώτος είναι το κόστος κατασκευής της. Στην μελέτη περίπτωσής μου, έχω αναφέρει πως η χρήση εξοπλισμού VR και ιδιαίτερα ενός πλήρους εξοπλισμού αποτελεί σημαντικό οικονομικό εμπόδιο για την χρήση του, το Sayre Glove όμως, με τον έξυπνο και πρωτοποριακό τρόπο καταγραφής κίνησης της παλάμης και των χεριών που διέθετε, το κόστος κατασκευής του ήταν εξαιρετικά χαμηλό. Σε συνδυασμό με το γεγονός ότι δούλευε σωστά, θεωρώ πως το καθιστά μία εξαιρετική εφεύρεση για τη διάδραση με την κίνηση των χεριών. Δεύτερον, από πολλούς θεωρείται πως το Sayre Glove αποτελεί την αρχή και την αιτία έρευνας για την αναγνώριση κίνησης του χεριού από τον κλάδο της επιστήμης των υπολογιστών. Εάν αναλογιστούμε, ότι ο συγκεκριμένος επιστήμονας δεν σχετίζεται με την διάδραση των υπολογιστών, αλλά με αυτή των γραφικών, δημιουργώντας κάτι το οποίο λειτούργησε σαν εναρκτήρια ιδέα για την καταγραφή κίνησης σωματικών ενεργειών, κατά τη διάρκεια της διάδρασης σε έναν ψηφιακό κόσμο, πιστεύω πως αποτελεί ένα εξαιρετικά σημαντικό επίτευγμα.



|[History Of Virtual Reality](https://www.vrs.org.uk/virtual-reality/history.html)|
|[Dan Sandin BIO](https://www.evl.uic.edu/dan/bio.html) |
|[Daniel J. Sandlin Invents the Sayre Glove](https://www.historyofinformation.com/detail.php?entryid=4080)|
|[Final Report to the National Endowment of the Arts Thomas A. DeFanti and Daniel J. Sandin](https://www.evl.uic.edu/documents/us_nea_r60-34-163_sayre_glove_finalreport_november1977.pdf)|
|[Daniel Sandin](https://shimercollege.fandom.com/wiki/Daniel_Sandin)|
|[Sandin Image Processor](https://www.fondation-langlois.org/html/e/page.php?NumPage=454)|
|[The Sandin Analog Image Processor - IP](https://www.evl.uic.edu/dan/IP.html)|
